# Elektronika
[obvestila]( ./obvestila ){: .btn}
[izpitni roki]( ./izpitni_roki ){: .btn}
[skripta]( ./skripta.html ){: .btn}
[prisotnost]( https://docs.google.com/forms/d/e/1FAIpQLSfkEVjXU0pc3kboPqEBq1AteMlhLy5tkghyQojvdV2ZajE3ZA/viewform?usp=sf_link ){: btn}
## Izvajanje vaj

Vaje iz elektronike potekajo v 1. letniku smeri Ma-Fi, Fi-Te, Fi-Ke. Vaje obsegajo 2LV tedensko. Prisotnost študenta na vajah pa mora biti vsaj 80%, drugače študent ne more pristopiti k izpitu vaj. Da si študent pridobi polno prisotnost, se šteje, da je študent fizično prisoten (50%) in da izpolni nalogo vaje do konca (50%).

## Obveznosti študentov

Študent mora opraviti:
- izpit iz vaj,
- oddati poročila vaj in
- imeti vsaj 80% prisotnost pri vajah.

### Izpit iz vaj

K izpitu iz vaj lahko pristopijo le študentje, ki so obiskovali vaje v več kot 80 %. Na pisnem delu izpita iz vaj si lahko študent pomaga le s **svojimi izdelanimi poročili** iz vaj. Na izpitu so 4 praktične naloge, kjer je potrebno večkrat parametre odčitati iz grafičnih prikazov, ali iz zabeleženih podatkov graf tudi ustvariti, večkrat je potrebno tudi predstaviti napetostne signale v časovni odvisnosti. Poleg pisnega dela izpita iz vaj študent odda tudi izdelana poročila vaj, kjer se vsaka vaja oceni z 0, ¹/₂ ali 1 točko.

### Kolokviji

Študentje, ki redno obiskujejo vaje lahko pristopijo tudi k kolokviju. V semestru se pišeta 2 kolikvija in vsak pokriva polovico snovi iz vaj. Študent se lahko udeleži drugega kolokvija le, če je s 1. kolokvijem dosegel vsaj 30% točk. Ocena iz kolokvija velja kot opravljen izpit le, če je ocena vsakega kolokvija vsaj 30% in povprečna ocena obeh vsaj 50%.

### Poročila vaj

Izdelana poročila študent odda na dan 1. kolokvija. Naloge se ocenjujejo po trojiškem sistemu (0, ¹/₂ in 1 točka). Če je vaja ocenjena z **0 točk**, jo mora študent **popraviti**. Opis vseh nalog za idelavo poročil lahko najdete v skripti iz vaj.

Priporočljivo je skripto natisniti in jo imeti pri vajah prisotno. Posebno pozornost namenite izrisavanju grafov. Graf mora vsebovati: navpično in vodoravno os, njuni enoti in skalo, naslov grafa, mrežne črte naj bodo primerno izbrane. Graf lahko narišete ročno na že pripravljene podlage ali pa si pomagate z računalniškimi programi. Točke na grafu ne smejo biti povezane med seboj z daljico, vendar jim morate dodati ustrezen trend, ki nakazuje fizikalni pojav. Izpolnjene morajo biti vse vaje.

### Nadomeščanje vaj

Če študent na kateri vaji izjemoma manjka in je ne opravlja v rednem delu izvajanja, mora študen to vajo nadoknaditi: bodisi v drugi skupini ali pa po dogovoru z asistentom s primernimi simulacijskimi orodji in tako opraviti potrebne meritve.
Če skupno število točk ne preseže 50% vseh točk, se poročila zavrnejo in študent jih mora ustrezno popraviti ter ponovno oddati na naslednjem roku izpita iz vaj. Oddajanje poročil pri vratarju ni zaželjeno, saj so se nekatera že "izgubila" in za to nismo našli "krivca".
